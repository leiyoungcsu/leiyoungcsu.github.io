<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Posts on Homesickness</title>
    <link>https://example.com/post/</link>
    <description>Recent content in Posts on Homesickness</description>
    <generator>Hugo -- gohugo.io</generator>
    <language>en-us</language>
    <copyright>© Central South University</copyright><atom:link href="https://example.com/post/index.xml" rel="self" type="application/rss+xml" />
    <item>
      <title></title>
      <link>https://example.com/post/%E8%AE%BA%E8%AF%AD%E8%AE%B0/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/post/%E8%AE%BA%E8%AF%AD%E8%AE%B0/</guid>
      <description>孔子蚤晨作，负手曳杖，逍遥于门，而歌曰：“泰山其颓乎！梁木其坏乎！？人其萎乎！”既歌而入，当户而坐．
 子贡闻之曰：“泰山其颓，则吾将安仰；梁木其坏，吾将安杖；？人其萎，吾将安放．夫子殆将病也．”遂趋而入．
 夫子叹而言曰：“赐，汝来何迟．予畴昔梦坐奠于两楹之间，夏后氏殡于东阶之上，则犹在阼，殷人殡于两楹之间，即与宾主夹之，殡于西阶之上，则犹宾之，而丘也即殷人，夫明王不兴，则天下其孰能宗余，余逮将死．”遂寝病，七日而终，时年七十二矣．哀公诔曰：“昊天不吊，不慭遗一老，俾屏余一人以在位，茕茕余在疚，于乎哀哉！尼父无自律．
 ”子贡曰：“公其不没于鲁乎？夫子有言曰‘礼失则昏，名失则愆，失志为昏，失所为愆，生不能用，死而诔之，非礼也．称一人非名，君两失之矣．’”既卒，门人所以服夫子者，子贡曰：“昔夫子之丧颜回也，若丧其子而无服，丧子路亦然，今请丧夫子如丧父而无服．”于是弟子皆吊服而加麻，出有所之，则由绖．
 子夏曰：“入宜绖可居，出则不绖．”
 子游曰：“吾闻诸夫子丧朋友，居则绖，出则否，丧所尊虽绖，而出可也．”孔子之丧，公西掌殡葬焉，唅以疏米三贝，袭衣十有一称，加朝服一，冠章甫之冠，佩象环，径五寸而綨组绶，桐棺四寸，柏棺五寸，饬庙置翣，设披周也，设崇殷也，绸练设旐夏也，兼用三王礼，所以尊师且备古也，葬于鲁城北泗水上，藏入地，不及泉而封，为偃斧之形，高四尺，树松柏为志焉．
 弟子皆家于墓，行心丧之礼．既葬，有自燕来观者，舍于子夏氏，子贡谓之曰：“吾亦人之葬，圣人非圣人之葬，人子奚观焉．
 昔夫子言曰：‘见吾封若夏屋者，见若斧矣，从若斧者也，马鬣，封之谓也．’今徒一日三斩板而以封，尚行夫子之志而已，何观乎哉？”二三子三年丧毕，或留或去，惟子贡庐于墓六年．自后群弟子及鲁人处于墓如家者百有余家，因名其居曰孔里焉．</description>
    </item>
    
  </channel>
</rss>
